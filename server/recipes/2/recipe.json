{
  "title": "Makaronilaatikko",
  "description": "Savoy-ravintolan keittiöpäällikkö Kari Aihinen antaa makaronilaatikon muhia jääkaapissa yön yli ennen kypsentämistä. Näin makaronilaatikko saa lisää mehukkuutta ja sen voi kätevästi valmistella edellisenä päivänä.\n\n",
  "ingredients": [
    "Makaronia - 5 dl",
    "Pekonia - 170 g",
    "Sipuli - 1 kpl",
    "Punainen paprika - 1 kpl",
    "Aurinkokuivattuja tomaatteja - 180 g",
    "Rypsiöljyä - paistamiseen",
    "Jauhelihaa - 400 g",
    "Suolaa - 1 tl",
    "Mustapippuria - 1/2 tl",
    "Kuohukermaa - 1/2 l",
    "Munaa - 2 kpl",
    "Voita - uuniastian voiteluun"
  ],
  "instructions": "Laita vesi kiehumaan ja keitä makaronit pussin ohjeen mukaan. Valuta pastat ja jätä siivilään odottamaan. Pilko pekonit, sipuli ja paprika pieniksi paloiksi. Valuta aurinkokuivatuista tomaateista öljy. Voit säästää sen esimerkiksi salaatinkastikkeeksi. Pilko aurinkokuivatut tomaatit pieniksi.\n\nKuumenna pannu kuumaksi ja lirauta siihen öljyä. Ruskista jauhelihat rypsiöljyssä isossa paistinpannussa. Paista jauheliha osissa, jotta pannu pysyy koko ajan tarpeeksi kuumana. Paistettaessa pannulla pitäisi olla noin kolmannes paistettavaa jauhelihaa ja loput tyhjää tilaa. Laita jo paistetut lihat kulhoon odottamaan.\n\nPaista pekonit pannussa. Lisää paprikat, tomaatit ja sipulit pekonien joukkoon. Paista vielä 5 minuuttia ja sekoita kaikki jauhelihan kanssa. Mausta suolalla ja pippurilla. Niiden määrää voi säätää maun mukaan.\n\nSekoita makaronit muiden ainesten joukkoon. Vatkaa kevyesti kuohukerma ja kananmunat erillisessä kulhossa sekaisin. Kaada kerma-munaseos muiden aineiden joukkoon ja sekoita.\n\nVoitele uunivuoka ja kaada seos siihen, peitä kelmulla ja laita jääkaappiin tekeytymään. Anna maustua jääkapissa tunti tai esimerkiksi yön yli. Paista laatikkoa 200-asteisessa uunissa 1 tunti.",
  "id": 2,
  "imageUrl": "/api/recipes/2/image"
}